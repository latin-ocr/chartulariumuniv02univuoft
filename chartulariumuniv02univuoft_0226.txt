196 anR'rULAmUM umvssns. PAnls. [1317

in membris suis sanis, veris et univocis, ut dicamus, in ore suo super hiis, nullam pati
meruerit redargutionem, quin potius beata et immaculata legem Domini deambulando eo
teste persistat, matris ipsius fame titulum divino prestante favore sanum pro viribus
servare cupientes et illesum et totius mali radices evellere penitus in premissis, in nostra
quadam congregatione generali super hiis inter cetera jam dudum Parisius apud S. Matu-
rinum more solito convocata statuendo perpetuo duximus observandum, ut abusores ac
impetrantes et in abusu eisdem auxilium prestantes et faventes in curia conservatoris
privilegiorum nostrorum aliquam litteram citatoriam, vel aliam qualemcunque in causa
aliqua non secundum privilegiorum nostrorum tenorem prosequentes, immo aliam actio-
nem potius habentes, quam que in ipsis privilegiis nostris continetur, a nostre Univer-
sitatis collegio, privatione publica excluderentur, et in expensis parti adverse condempna-
rentur, et merito, quodque conservator ipse seu vices ejus pro tempore gerens causam
hujusmodi remitteret ad judicem suum ordinarium, ad quem dicte cause cognitio de jure
pertinere poterit et debebit, prout hec et alia in quibusdam nostris litteris super hoc
consectis sub sigillo nostro et solempniter per edicta generalia publicatis plenius conti-
nentur’, sperantes ipso statuto mediante, et ut decuit, observato penitus evitasse Cha-
ribdim, cum tamen per rei evidentiam contrarium sit manifestum. Quapropter utin hiis
et ea tangentibus omnis tollatur erroris materia et nunquam prestante Domino reditura
penitus evanescat, nostrorumque privilegiorum predictorum tenor et usus in dicta curia
absque cujusvis malignitatis scrupulo seu calumpnia permaneat in futurum, iterato super
hec et ad hec specialiter ut moris est ad congregationem generalem in capitulo supra-
dicto convocati statutum approbantes antedictum aliud eidem adicientes perpetuis tempo-
ribus etiam observandum. Quod nullus videlicet magister aut scolaris de nostra Univer-
sitatis gremio existens litteras citatorias auctoritate conservationis predicte qualescunque,
occasione videlicet pedagii, extractionis extra muros Parisienses, super advocati vel pro-
curatoris patrocinio in dicta curia vel secundum anteacta, aut alias quomodolibet, ex nunc
in antea sub perpetue privationis pena a nostra Universitate memorata, libertatibus et
immunitatibus ejusdem, impetrare quoquomodo presumant, nisi primitus et ante omnia
ipsius scolaris aut magistri petitione coram nobis· lecta et exposita per rectorem qui pro
tempore suerit, et informatione per nos seu deputatos a nobis super ea sufficienti pre-
habita, ipsa petitio a rectore et deputatis a nobis signetur admissa. Quibus sic deliberatis
a nobis, statutis et ordinatis, ea per Radulphum Benedicti publicum apostolica et impe-
riali auctoritate et nobis juratum notarium scribi mandavimus, nostroque sigillo cum
signo et subscriptione ejusdem ad perpetuam rei memoriam communiri. Datum et aetum
Parisius in nostra congregatione predicta, anno Domini millesimo trecentesimo sexto-
decimo, indictione xv, die jovis post Conversionem beati Pauli apostoli vicesima quinta

mensis Januarii& pontificatus domiui Johannis divina providentia pape vicesimi secundi

anno primo.

