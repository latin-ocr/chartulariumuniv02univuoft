484 CHARTULARIUM Uvamis. rmus. [1339

scolarem aliquem cognoverit seu audiverit decetero de talibus, ut premittitur, vel consi-
milibus per que posset ipsius fama Ordinis verisimiliter denigrari aut scandalum aliquod
suboriri, culpabilem vel diffamatum notabiliter vel suspectum, cum magistri regentis et
bacallariorum consilio ipsum ad proprium monasterium celeriter non differat destinare,
causam remissionis ipsius abbati sine palliatione quacumque per litteras exprimendo. Nec
tamen presumat quisquam abbas taliter remissum ad aliquod officium decetero sine gene-
ralis Capituli licentia promovere, quinymo ipsum per incarcerationem vel alias secundum
ipsius demerita taliter puniat quod ceteri merito terreantur.

Item, insolencias, dissolutiones et novitates indebitas in aliquibus solennitatibus in
Sancto Bernardo a singulis nationibus in serviciis, in comestionibus, ludis, ineptisque con-
venticulis hiis temporibus fieri consuetis, propter que maxima insurgunt et verisimiliter
possunt insurgere discriminum pericula, enervatio Ordinis disciplina, bonumque nomen
et profectus studentium minuitur, aborrens et detestans Capitulum generale istas novitates
ac dissolutiones decetero fieri prohibet in dicto studio in futurum, quicumque vero pre-
missa presumpserint decetero attemptare, a dicto studio totaliter expellentur, nec eisdem
de communis burse substantia aliquid ulterius ministretur.

Item, eandem penam sustineant quicunque in quibusdam festivitatibus, in cameris vel
alibi, in dicto studio ludere seu alias inordinate se habere seu coreas per curias vel jardi-
nos cum instrumentis musicalibus ducere, aut cum larvis vel armis, quandoque habitu
superposito seculari, vel per dormitorium de nocte discurrere et alios inquietare presump-
serint in futurum, nullusque secularis predicta instrumenta, que religionis puritati contra-
dicunt, sub penis predictis audeat decetero conservare sub pena superius nominata. Inhi-
bet districtissime idem Capitulum ne alicui ad Franciam in Sancto Bernardo venienti pro-
videatur per aliquem de camera seu confugio, nisi per provisorem dicti loci et consilium
persone sufficientiam meritumque requirat palam ab omnibus in consilio, auxilio et collo-
quio totaliter evitetur sub penis antedictis2. Nullus etiam ibidem teneat famulum servientem
vel scriptorem nisi pro illo inbursaverit, exceptis bacallariis aut publice legentibus, alio-
quin bonis comunitatis careat quicumque huic salubri statuto noluerit obedire. Cellerario
vero dicti studii idem Capitulum precipit in virtute sancte obedientie quatinus omni tem-
pore, tam yemali quam estivo, immediate cantato completorio portas dicti loci claudi faciat,
ne quisquam presumat postea seculari occasione quemcunque ibidem retinere. Contrarium
facientes pane, vino et pitancia priventur totaliter una die¹....

Generale Capitulum precipit et injungit ut singuli sacerdotes in dicto studio residentes
semel ad minus in quindena confiteri et celebrare, etiam non sacerdotes similiter com-
municare teneantur.

Bibl. nat. Paris. ms. lat. 10894, fol. 188. —- Haec statuta desunt in Bibl. Caes. Vindob. ms. lat. 2234, e quo Winter, Die
Cistercienser des ηονιῖὄετῑ. Deutschlands, 111, 296 sq. Simile quiddam refertur ibid. ad an. 1341, p. 300.

1. ln Capitulo generali anni sequentis omnibus abbatibus inhibetur, ne Parisios eos scholares mittant, qui non student

