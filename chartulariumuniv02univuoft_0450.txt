420 cnxa'rULAmUM UNIVERS. Panis. [1333

sit dicere quod non est nisi duplex paradisus, scilicet corporalis celum empireum, et
spiritualis, scilicet beata visio n, dixerunt omnes predicti magistri et reputarunt ipsum
articulum erroneum.

Ad quartum articulum qui talis est : «Utrum catholicum an hereticum vel erroneum
sit dicere quod anima separata a corpore non habeat oculos corporales ut videat corpo-
ralia et in eis delectetur, et per hujusmodi dictum probare quod anima non delectatur in
visione humanitatis Christi», dicti domini magistri concorditer respondentes reputarunt
ipsum erroneum. Dictus autem dominus archiepiscopus Rothomagensis et frater Ber-
nardus Oliverii dixerunt, quod si excludat delectationem intellectualem est erroneus, si
sensitivam⁷ non, sct est dictum ridiculosum. Et cum peteretur ibidem ab aliis magistris
per dictum dominum episcopum Tusculanum, utrum articulus iste simpliciter neget
omnem delectationem in corporabilibus intellectualem et sensitivam ab anima separata et
in humanitate Christi, omnes dixerunt exceptis predictis dominis archiepiscopo et fratre
Bernardo, quod dictus articulus simpliciter negabat delectationes supradictas, non obstan-
tibus allegationibus in contrarium sactis, et ideo dictum articulum ut prius erroneum
reputarunt.

Ad quintum articulum qui talis est:« Utrum catholicum an hereticum vel erroneum
sit dicere quod non esset melius anime apostoli resolute a carne esse resoluta a carne, et
esse cum Christo in paradiso, quam esse in carne, posito quod non videret divinam
essentiam clare », omnes dicti magistri responderunt esse erroneum. Dominus autem
archiepiscopus Rothomagensis dixit idem, si esset ibi exclusio visionis et fruitionis divi-
nitatis tantum, omnibus aliis manentibus3 et dicere q'uod esset multum deterius esse cum
Christo isto modo quam permanere in carne, et quod esset dampnum magis quam lucrum,
dicunt omnes articulum istum magis erroneum.

Ad sextum articulum qui talis est : « Utrum catholicum an hereticum vel erroneum sit
dicere quod apostoli videntes humanitatem Christi oculo corporali, haberent tantum noti·-
ciam fidei in intellectu de ipsa humanitate Christi», dixerunt omnes magistri et concor—
diter reputarunt erroneum.

Ad septimum articulum qui talis est: « Utrum catholicum an hereticum vel erroneum
sit dicere quod habitatio celestis, corporaliter accepta solum, nichil proficiat anime
separate », omnes predicti magistri dixerunt esse erroneum simpliciter. Dominus autem
Rothomagensis archiepiscopus dixit quod de virtute sermonis est erroneus, set de modo
loquendi, si «nichil» accipiatur pro «parum», ut etiam quandoque in sacra scriptura
accipitur, dixit tunc istum articulum non erroneum.

Ad octavum articulum qui talis est: ι( Utrum catholicum an hereticum vel erroneum
sit dicere quod anima separata non delectatur in puris corporalibus, eo quod est spiritus»,

responderunt ct dixerunt omnes magistri erroneum, et dominus archiepiscopus Rothoma-

gensis ipsum etiam reputat erroneum de delectatione intellectuali.

